# Artikel 2 - Toepassingsgebied

1. Deze verordening is van toepassing op:
    1. aanbieders die AI-systeem in de Unie in de handel brengen of in gebruik stellen, of AI-modellen voor algemene
       doeleinden in de handel brengen, ongeacht of deze aanbieders in de Unie of in een derde land zijn gevestigd of er
       zich bevinden;
    2. gebruiksverantwoordelijken van AI-systeem die in de Unie zijn gevestigd of er zich bevinden;
    3. aanbieders en gebruiksverantwoordelijken van AI-systeem die in een derde land zijn gevestigd of er zich bevinden,
       indien de output van het (AI-systeem) in de Unie wordt gebruikt;
    4. importeurs en distributeurs van AI-systeem;
    5. fabrikanten van producten die samen met hun product en onder hun eigen naam of merk een AI-systeem in de handel
       brengen of in gebruik stellen ;
    6. gemachtigden van aanbieders die niet in de Unie gevestigd zijn;
    7. getroffen personen die zich in de Unie bevinden.
2. Op AI-systeem die overeenkomstig [artikel 6, lid 1](../hoofdstuk-3/afdeling-1/a6.md), als AI-systeem met een hoog
   risico worden aangemerkt die verband houden met producten die vallen onder de in
   [bijlage I, afdeling B](../../bijlagen/b1.md#afdeling-b-lijst-van-andere-harmonisatiewetgeving-van-de-unie),
   opgenomen harmonisatiewetgeving van de Unie, zijn uitsluitend
   [artikel 6, lid 1](../hoofdstuk-3/afdeling-1/a6.md), de artikelen 102 tot en met 109 en artikel 112 van toepassing.
   [Artikel 57](../hoofdstuk-6/a57.md) is alleen van toepassing voor zover de eisen voor AI-systeem met een hoog risico
   uit hoofde van deze verordening zijn opgenomen in die harmonisatiewetgeving van de Unie.
3. Deze verordening is niet van toepassing op gebieden die buiten het toepassingsgebied van het Unierecht vallen en doet
   in geen geval afbreuk aan de bevoegdheden van de lidstaten op het gebied van nationale veiligheid, ongeacht het soort
   entiteit dat door de lidstaten is belast met de uitvoering van taken in verband met die bevoegdheden. Deze
   verordening is niet van toepassing op AI-systeem wanneer en in zover die uitsluitend in de handel worden gebracht, in
   gebruik worden gesteld of, al dan niet gewijzigd, worden gebruikt voor militaire, defensie- of nationale
   veiligheidsdoeleinden, ongeacht het soort entiteit dat deze activiteiten uitvoert. Deze verordening is niet van
   toepassing op AI-systeem die niet in de Unie in de handel worden gebracht of in gebruik worden gesteld en waarvan de
   output in de Unie uitsluitend wordt gebruikt voor militaire, defensie- of nationale veiligheidsdoeleinden, ongeacht
   het soort entiteit dat deze activiteiten uitvoert.
4. Deze verordening is niet van toepassing op overheidsinstanties in derde landen of internationale organisaties die op
   grond van lid 1 binnen het toepassingsgebied van deze verordening vallen, wanneer deze instanties of organisaties
   AI-systeem gebruiken in het kader van internationale samenwerking of overeenkomsten met de Unie of een of meer
   lidstaten op het gebied van rechtshandhaving en justitie, op voorwaarde dat een dergelijk derde land of
   internationale organisatie passende waarborgen biedt met betrekking tot de bescherming van de grondrechten en
   fundamentele vrijheden van natuurlijke personen.
5. Deze verordening laat de toepassing van de bepalingen inzake de aansprakelijkheid van aanbieders van
   tussenhandelsdiensten als vastgelegd in
   [hoofdstuk II van Verordening (EU) 2022/2065](../../andere-wetgeving/verordening-2022-2065-h2.md) onverlet.
6. Deze verordening is niet van toepassing op AI-systeem of AI-modellen, met inbegrip van hun output, die specifiek zijn
   ontwikkeld en in gebruik gesteld met wetenschappelijk onderzoek en wetenschappelijke ontwikkeling als enig doel.
7. Het Unierecht inzake de bescherming van persoonsgegevens, de privacy en de vertrouwelijkheid van communicatie is van
   toepassing op persoonsgegevens die worden verwerkt in verband met de rechten en verplichtingen die in deze
   verordening zijn vastgelegd. Deze verordening laat de Verordeningen
   [(EU) 2016/679](https://eur-lex.europa.eu/legal-content/NL/TXT/HTML/?uri=CELEX:32016R0679) of
   [(EU) 2018/1725](https://eur-lex.europa.eu/legal-content/NL/TXT/HTML/?uri=CELEX:32018R1725), of de Richtlijnen
   [2002/58/EG](https://eur-lex.europa.eu/legal-content/NL/TXT/HTML/?uri=CELEX:32002L0058) of
   [(EU) 2016/680](https://eur-lex.europa.eu/legal-content/NL/TXT/HTML/?uri=CELEX:32016L0680) onverlet, onverminderd
   [artikel 10, lid 5](../hoofdstuk-3/afdeling-2/a10.md), en [artikel 59](../hoofdstuk-6/a59.md) van deze verordening.
8. Deze verordening is niet van toepassing op onderzoeks-, test- of ontwikkelingsactiviteiten met betrekking tot
   AI-systeem of AI-modellen voor zij in de handel worden gebracht of in gebruik worden gesteld. Dergelijke activiteiten
   worden uitgevoerd in overeenstemming met het toepasselijke Unierecht. testen onder reÃ«le omstandigheden vallen niet
   onder die uitsluiting.
9. Deze verordening doet geen afbreuk aan de regels die zijn vastgelegd in andere rechtshandelingen van de Unie
   betreffende consumentenbescherming en productveiligheid.
10. Deze verordening is niet van toepassing op verplichtingen van gebruiksverantwoordelijken die natuurlijke personen
    zijn die AI-systeem gebruiken in het kader van een louter persoonlijke niet-professionele activiteit.
11. Deze verordening belet de Unie of de lidstaten niet om wettelijke of bestuursrechtelijke bepalingen te handhaven of
    in te voeren die gunstiger zijn voor werknemers wat betreft de bescherming van hun rechten met betrekking tot het
    gebruik van AI-systeem door werkgevers, of om de toepassing van voor werknemers gunstigere collectieve
    overeenkomsten aan te moedigen of toe te staan.
12. Deze verordening is niet van toepassing op AI-systeem die worden vrijgegeven onder vrije en opensource licenties,
    tenzij zij in de handel worden gebracht of in gebruik worden gesteld als AI-systeem met een hoog risico of als een
    AI-systeem dat onder [artikel 5](../hoofdstuk-2/a5.md) of [artikel 50](../hoofdstuk-4/a50.md) valt.
