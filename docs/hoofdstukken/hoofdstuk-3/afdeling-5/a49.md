# Artikel 49 - Registratie

1. Alvorens een in [bijlage III](../../../bijlagen/b3.md) vermeld AI-systeem met een hoog risico, met uitzondering van de in [punt 2 van [bijlage III](../../../bijlagen/b3.md)](../../../bijlagen/b3.md) vermelde AI-systeem met een hoog risico, in de handel te brengen of in gebruik te stellen, registreert de aanbieder of in voorkomend geval de gemachtigde zichzelf en zijn systeem in de in [artikel 71](../../hoofdstuk-8/a71.md) bedoelde EU-databank.

2. Alvorens een AI-systeem in de handel te brengen of in gebruik te stellen dat naar oordeel van de aanbieder geen hoog risico inhoudt volgens [artikel 6, lid 3](../afdeling-1/a6.md), registreert die aanbieder of in voorkomend geval de gemachtigde zichzelf en dat systeem in de in [artikel 71](../../hoofdstuk-8/a71.md) bedoelde EU-databank.

3. Alvorens een in [bijlage III](../../../bijlagen/b3.md) vermeld AI-systeem met een hoog risico in gebruik te stellen of te gebruiken, met uitzondering van de in [punt 2 van bijlage III](../../../bijlagen/b3.md) vermelde AI-systeem met een hoog risico, registreren gebruiksverantwoordelijken die overheidsinstanties, instellingen, organen of instanties van de Unie, of personen die namens hen optreden, zichzelf en selecteren zij het systeem en registreren zij het gebruik ervan in de in [artikel 71](../../hoofdstuk-8/a71.md) bedoelde EU-databank.

4. Voor AI-systeem met een hoog risico als bedoeld in de [punten 1, 6 en 7 van bijlage III](../../../bijlagen/b3.md), op het gebied van rechtshandhaving, migratie, asiel en grenstoezichtsbeheer, vindt de in de leden 1, 2 en 3 van dit artikel bedoelde registratie plaats in een beveiligd niet-openbaar gedeelte van de in [artikel 71](../../hoofdstuk-8/a71.md) bedoelde EU-databank en bevat deze alleen de volgende informatie, voor zover van toepassing, als bedoeld in:
      
      1. [afdeling A, punten 1 tot en met 10, van bijlage VIII, met uitzondering van punten 6, 8 en 9](../../../bijlagen/b8.md#afdeling-a--informatie-die-moet-worden-ingediend-door-aanbieders-van-ai-systeem-met-een-hoog-risico-overeenkomstig-artikel-49-lid-1);
      2. [afdeling B, punten 1 tot en met 5, en punten 8 en 9 van bijlage VIII](../../../bijlagen/b8.md#afdeling-b--informatie-die-moet-worden-ingediend-door-aanbieders-van-ai-systeem-met-een-hoog-risico-overeenkomstig-artikel-49-lid-2);
      3. [afdeling C, punten 1, 2 en 3, van bijlage VIII](../../../bijlagen/b8.md#afdeling-c--informatie-die-moet-worden-ingediend-door-gebruiksverantwoordelijken-van-ai-systeem-met-een-hoog-risico-overeenkomstig-artikel-49-lid-3);
      4. [de punten 1, 2, 3 en 5 van bijlage IX](../../../bijlagen/b9.md).
      
      Alleen de Commissie en de in [artikel 74, lid 8](../../hoofdstuk-9/afdeling-3/a74.md), bedoelde nationale autoriteiten hebben toegang tot de respectieve in de eerste alinea van dit lid vermelde beperkt toegankelijke gedeelten van de EU-databank.

5. AI-systeem met een hoog risico als bedoeld in [punt 2 van bijlage III](../../../bijlagen/b3.md) worden op nationaal niveau geregistreerd.
