# Artikel 12 - Registratie

1. AI-systeem met een hoog risico zijn dusdanig technisch vormgegeven dat gebeurtenissen gedurende de levenscyclus van het systeem automatisch worden geregistreerd (“logs”).

2. Teneinde ervoor te zorgen dat de werking van het AI-systeem met een hoog risico een niveau van traceerbaarheid heeft dat passend is voor het beoogde doel van het systeem, maken loggingfuncties het mogelijk om gebeurtenissen te registreren die relevant zijn ter:

      1. identificatie van situaties die ertoe kunnen leiden dat het AI-systeem met een hoog risico een risico vormt in de zin van [artikel 79, lid 1](../../hoofdstuk-9/afdeling-3/a79.md), of dat er een substantiële wijziging optreedt;
      2. facilitering van de in [artikel 72](../../hoofdstuk-9/afdeling-1/a72.md) bedoelde monitoring na het in de handel brengen, en
      3. monitoring van de werking van in [artikel 26, lid 5](../afdeling-3/a26.md), bedoelde AI-systeem met een hoog risico.

3. Voor AI-systeem met een hoog risico als bedoeld in punt 1, a), van [bijlage III](../../../bijlagen/b3.md) voorzien de loggingcapaciteiten ten minste in:

      1. de registratie van de duur van elk gebruik van het systeem (begindatum en -tijd en einddatum en -tijd van elk gebruik);
      2. de referentiedatabank aan de hand waarvan de inputdata zijn gecontroleerd door het systeem;
      3. de inputdata ten aanzien waarvan de zoekopdracht een match heeft opgeleverd;
      4. de identificatie van de natuurlijke personen die betrokken zijn bij de verificatie van de resultaten, zoals bedoeld in [artikel 14, lid 5](a14.md).
