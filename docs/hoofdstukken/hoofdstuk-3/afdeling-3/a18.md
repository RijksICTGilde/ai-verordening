## Artikel 18 Bewaring van documentatie

1. De aanbieder houdt gedurende een periode van tien jaar nadat het AI-systeem met een hoog risico in de handel is gebracht of in gebruik is gesteld de volgende elementen ter beschikking van de nationale bevoegde autoriteiten:
   1. a) de technische documentatie als bedoeld in artikel 11;
   2. b) de documentatie betreffende het in artikel 17 bedoelde systeem voor kwaliteitsbeheer;
   3. c) in voorkomend geval de documentatie betreffende de door aangemelde instantie s goedgekeurde wijzigingen;
   4. d) in voorkomend geval de besluiten en andere documenten die door de aangemelde instantie s zijn afgegeven;
   5. e) de EU-conformiteitsverklaring als bedoeld in artikel 47.
2. Elke lidstaat stelt de voorwaarden vast waaronder de in lid 1 bedoelde documentatie gedurende de in dat lid genoemde periode ter beschikking van de nationale bevoegde autoriteiten blijft voor de gevallen waarin een aanbieder of zijn op zijn grondgebied gevestigde gemachtigde failliet gaat of zijn activiteiten vóór het verstrijken van die termijn staakt.
3. aanbieders die in de hoedanigheid van financiële instellingen onderworpen zijn aan eisen met betrekking tot hun interne governance, regelingen of processen uit hoofde van het Unierecht voor financiële diensten, bewaren de technische documentatie als onderdeel van de documentatie die bewaard wordt krachtens het desbetreffende Unierecht inzake financiële diensten.
