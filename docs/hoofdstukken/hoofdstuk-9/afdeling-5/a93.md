---
title: Bevoegdheid voor het verzoeken om maatregelen
---

1.  Indien nodig en passend kan de Commissie aanbieders erom verzoeken:

a)

passende maatregelen te nemen om te voldoen aan de verplichtingen van de artikelen 53 en 54;

b)

risicobeperkende maatregelen te nemen indien de overeenkomstig artikel 92 verrichte evaluatie aanleiding heeft gegeven tot ernstige en concrete aanwijzingen voor een systeemrisico op Unieniveau;

c)

het op de markt aanbieden van het model te beperken, dan wel het uit de handel te nemen of terug te roepen.

2.  Alvorens om een maatregel te verzoeken kan het AI-bureau een gestructureerde dialoog met de aanbieder van het AI-model voor algemene doeleinden aangaan.

3.  Indien de aanbieder van het AI-model voor algemene doeleinden dat een systeemrisico vormt, tijdens de in lid 2 bedoelde gestructureerde dialoog toezeggingen doet om risicobeperkende maatregelen uit te voeren om een systeemrisico op Unieniveau aan te pakken, kan de Commissie die toezeggingen bij besluit bindend maken en verklaren dat er geen verdere gronden voor actie zijn.
