---
title: Waarschuwingen voor systeemrisicoâ€™s door het wetenschappelijk panel
---

1.  Het wetenschappelijk panel kan het AI-bureau een gekwalificeerde waarschuwing geven indien het redenen heeft om te vermoeden dat:

a)

een AI-model voor algemene doeleinden een concreet aanwijsbaar risico op Unieniveau vormt, of

b)

een AI-model voor algemene doeleinden aan de in artikel 51 bedoelde voorwaarden beantwoordt.

2.  Naar aanleiding van een dergelijke gekwalificeerde waarschuwing kan de Commissie via het AI-Bureau, na de AI-board in kennis gesteld te hebben, de in deze afdeling vastgelegde bevoegdheden uitoefenen om de aangelegenheid te beoordelen. Het AI-bureau stelt de AI-board in kennis van elke maatregel overeenkomstig de artikelen 91 tot en met 94.

3.  Gekwalificeerde waarschuwingen moeten terdege worden gemotiveerd en ten minste het volgende vermelden of bevatten:

a)

het contactpunt van de aanbieder van het betrokken AI-model voor algemene doeleinden dat een systeemrisico vormt;

b)

een beschrijving van de relevante feiten en de redenen voor de waarschuwing door het wetenschappelijk panel;

c)

alle overige informatie die het wetenschappelijk panel relevant acht, in voorkomend geval ook op eigen initiatief verzamelde informatie.
